Pravopis, jezik i tipografija
=============================

Jesu li sve riječi napisane u skladu s ortografijom hrvatskog standardnog jezika? Imaju li rečenice smislenu gramatičku 
strukturu? Je li dokument čitljiv? Jesu li na odgovarajući način istaknuti definirani pojmovi, strane riječi, naslovi, 
liste,...? Koriste li se mogućnosti Markdowna na odgovarajući način?

Primjeri dodjele bodova:

0 Na mnogim mjestima nije uopće jasno što se želi reći.

1 Ima dosta tipfelera, ne mari se puno za označavanje u Markdownu...

2 Sve riječi i rečenice napisane pravilno, osnovne kategorije ispravno označene.

3 Impresivan stil pisanja, već izdaleka je jasno što je što, užitak je gledati dokument.


Python i Jupyter
================

Je li kôd čitljiv? Jesu li imena varijabli semantički ispravna i može li se iz imena zaključiti što 
varijabla predstavlja? Koriste li se Pythonovi konstrukti na odgovarajući način? Je li duplikacija 
koda odgovarajuće isfaktorirana (eliminirana)? Jesu li odgovarajuće korišteni tipovi ćelija (Markdown, 
Python, grafičke ćelije, HTML, LaTeX...)?

Primjeri dodjele bodova:

0 Warninzi, čudni izuzetci u graničnim slučajevima, kôd pisan zbrda-zdola...

1 Ima duplikacije koda koja bi se mogla lako eliminirati, tekst (koji nije striktno vezan uz pojedinu liniju koda) pisan u komentarima umjesto u Markdownu...

2 Suvislo i jasno nazvane varijable, korišten LaTeX (dolari) za matematičke oznake, code environment (obrnuti navodnici) za isječke koda unutar teksta...

3 Kôd koji se može čitati kao priča, pisan u skladu s PEP8, PEP20 i PEP257. Markdown i markup korišteni do granica svojih mogućnosti.


Organizacija i tijek dokumenta
==============================

Jesu li naslovi takvi da dobro opisuju strukturu dokumenta (*outline*)? Je li priča u osnovi razumljiva (npr. dobrom studentu koji 
je završio preddiplomski studij kod nas) bez previše oslanjanja na vanjske izvore? Imaju li slike smisla i jesu li vizualno atraktivne? 
Jesu li sekcije (dijelovi između naslova) bez prevelikih oscilacija u duljini? Skače li dokument s teme na temu bez nekog reda, ili 
miješa razine detaljnosti (npr. česta je greška da je uvod strašno detaljan, a onda pred kraj sve zbrzano)? 

Primjeri dodjele bodova:

0 Nema naslova, irelevantne slike, skakanje između tema...

1 Slike nabacane na jedno mjesto, generički naslovi ('uvod', 'zaključak' i slično), nerazumljiva priča

2 Dobro strukturiran dokument i outline, popis referenci, držanje slične razine detaljnosti kroz dokument

3 Izuzetno zanimljiva priča koja se čita s užitkom. Dokument koji bih želio/željela pročitati i da nije za bodove! :-)
