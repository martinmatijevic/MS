# Prva zadaća iz kolegija Matematički softver

Predati do: 15. travnja 2018.

Sastavite Jupyter (IPython) bilježnicu koja priča neku zaokruženu priču o temi koja vas zanima. Sve potrebne datoteke
(uključujući i .ipynb datoteku) spremite u jedan direktorij unutar vašeg _online_ repozitorija za kolegij Matematički softver.
Repozitorij može biti bilo gdje (Github, Bitbucket,... [velika lista](https://blog.profitbricks.com/top-source-code-repository-hosts/)).
Ako već imate korisnički račun na nekom od takvih servisa, ne morate stvarati novi, samo napravite novi
repozitorij za Matematički softver.

Ako nemate korisnički račun, napravite ga na Githubu ili Bitbucketu
(Z. Bujanović me obavijestio da će studentima koji budu slušali RPII kod njega ionako trebati Bitbucket _account_, pa je možda bolje
da ga odmah napravite tamo). Nakon toga (to ne mora čekati do 15. travnja, štoviše dobro je da to napravite što prije) mi pošaljite
mail (na veky@math.hr, Subject "MS repozitorij") sa linkom na repozitorij, te me pozovite (username veky na Bitbucketu, vedgar na Githubu)
u repozitorij ako je privatni --- ako je repozitorij javni, ne morate mi davati nikakva posebna prava na njega.

Ocjenjivat ću zadnji commit s datumom prije ili na datum 15. travnja 2018. Nikakvih produljenja rokova neće biti, i neću priznavati
bilježnice poslane mailom.
Dobro je da ne bude samo jedan veliki _commit_ 15. travnja,
već više malih kroz vrijeme (po mogućnosti sa suvislim opisima o tome što ste u svakom od njih napravili),
tako da se može vidjeti da ste kontinuirano radili i koliko ste vremena potrošili. (Ne morate se bojati da će vam netko "ukrasti ideju",
čak ni za javni repozitorij,
jer se za svaki commit logira datum i vrijeme, te ćete lako moći dokazati prvenstvo.:)

Ako već nemate redovne commitove sa suvislim opisima, svakako napravite neki README dokument unutar kojeg ćete opisati što ste radili
i kakve dodatne elemente imate.

Osnovni elementi koje morate imati (bez kojih se zadaća ne smatra predanom, i nemate uvjet za prolaz) su bar 5 od sljedećih 6:

1. barem 3 funkcije ili klase koje ste sami napisali
2. barem 99 linija koda (ne računaju se prazne linije, linije koje sadrže isključivo komentare, te duplicirane linije
s trivijalnim izmjenama)
3. barem 6 slika (grafova ili drugačijih vizualizacija) kreiranih u bilježnici (ubacivanje gotovih slika/videa se ne računa)
4. barem 4 objekta, metode ili funkcije iz paketa Numpy, Scipy, Matplotlib ili Sympy, koje nisu obrađene na predavanjima
5. barem 3 objekta, metode ili funkcije iz paketa Pandas, Basemap, Cython, ili bilo kojeg koji nije obrađen na predavanjima
6. barem 3 objekta, metode ili funkcije iz standardne Pythonove [biblioteke](https://docs.python.org/3/library/index.html)
koje nisu obrađene na predavanjima

Neki dodatni elementi (koji vam donose bodove) o kojima možete razmisliti: lijep _commit history_, animacije, 3D grafovi,
interaktivni _widgeti_, zvučni efekti, automatsko učitavanje podataka s weba (ali obavezno s lokalnim cacheom),
pisanje koda u skladu s [PEP8](https://www.python.org/dev/peps/pep-0008/) i [PEP20](https://www.python.org/dev/peps/pep-0020/)...
ali doista, dobar dio svrhe tih dodatnih bodova upravo je u tome da _sami_ smislite što biste još u bilježnicu mogli staviti.

Do 7. travnja u 23:59 možete mi poslati _draft_ verziju zadaće da je preliminarno pregledam,
i kažem koliko bi to otprilike bodova bilo, te kako je možete unaprijediti.
Možete pogledati i [primjere](https://web.math.pmf.unizg.hr/nastava/matsoft/dobre_zadace.html) dobrih zadaća
od prošlih akademskih godina.

Referentno okruženje u kojem se bilježnica mora evaluirati bez greške (warninzi su dopušteni, iako, naravno, bolje je da ih nema)
je instalacija Anaconde pod Linuxom na računalima u Pr1.
Savjetujem da prije završne predaje provjerite radi li bilježnica kako treba u tom okruženju.

Anaconda vjerojatno posjeduje sve što vam treba... ali ako želite, slobodno instalirajte dodatne pakete.
U tom slučaju svakako napišite što od dodatnih paketa zahtijevate.

Ako je nešto nejasno u vezi ovih pravila, ili mislite da vas neopravdano ograničavaju u izražajnosti,
pitajte mailom što prije --- vrlo je vjerojatno da niste jedini s tim problemom, pa je dobro
dodati odgovor ovdje.
